---
layout: post
title: "ไทยรักษาชาติ: Just as planned"
tags: [election-62]
embed_twitter: true
frappecharts: true
---

พรรคไทยรักษาชาติ ถึงจะเป็นพรรคหน้าใหม่แต่ก็เรียกเสียงฮือฮาได้ตลอดอายุ 4 เดือน ตั้งแต่การก่อตั้ง เสนอชื่อนายกรัฐมนตรี
กระทั่งถูกตัดสินยุบพรรค ประเด็นว่าการยุบพรรคนั้นเหมาะสมแล้วหรือไม่เป็นเรื่องที่... controversial เอาเรื่องอยู่
แต่เราจะไม่ไปแตะตรงนั้น มาดูกันที่ปฏิกิริยาหลังยุบดีกว่า ซึ่งมีบางเสียงบอกว่า ทั้งหมดนี้เนี่ย เฮียแม้ววางแผนไว้หมดแล้ว

<blockquote class="twitter-tweet tw-align-center" data-lang="en"><p lang="th" dir="ltr">นี่คิดเหมือนกันเลย</p>&mdash; เซเลบหม่อมสามหยอย® \7 #futurista (@toyubomm) <a href="https://twitter.com/toyubomm/status/1104589381199773697?ref_src=twsrc%5Etfw">March 10, 2019</a></blockquote>

เฮ้ย นี่มันจะเทพเกินไปละมั้งงงง!

![](/images/keikaku.jpg#center)
*ยางามิ ไลท์ ชอบสิ่งนี้*

เราจะลองมาดูความเป็นไปได้ของ scenario นี้กัน นี่มันเป็นไปตามแผนหรือแค่ปลอบใจตัวเอง

## พลุแตก

ความพีคมันเริ่มก็ตอนที่ ทษช เสนอชื่อทูลกระหม่อมหญิงอุบลรัตนฯ เป็นแคนดิเดตนายกรัฐมนตรี

นี่เป็นหมากที่อยู่เหนือความคาดหมายของใครๆ ก่อนจะมีข่าวหลุดมาผมว่าคงไม่มีใครที่กล้าแม้แต่จะคิดว่ามันเป็นไปได้
จังหวะเวลาตอนนั้น (หลังเปิดตัวอย่างเป็นทางการ และก่อนจะโดนระงับ) ผมมองว่านี่มันเป็นหมากที่โคตรจีเนียสเลยนะ

อย่างแรก ถึงแม้ว่าพรรคไทยรักษาชาติจะเป็นพรรคเครือข่ายของเพื่อไทยอย่างชัดเจน แต่สำหรับ "แฟนขาจร" ที่ไม่ได้ติดตามใกล้ชิด
ชื่อของพรรค ทษช ยังค่อนข้างใหม่ (ถึงชื่อย่อจะพุ่งไปที่ทักษิณซะขนาดนี้ก็เหอะ)
สำหรับกลุ่มแฟนขาจรเหล่านี้ที่เดิมตั้งใจจะเลือกเพื่อไทย แต่เพื่อไทยดันไม่ลงสมัครในเขตของเค้า ก็คงไม่แปลกนักถ้าจะเปลี่ยนไปลงคะแนนให้พรรคอื่น --
แต่การเสนอชื่อทูลกระหม่อมฯ ก็ทำให้ชื่อ ทษช อยู่ในความสนใจแซงหน้าพรรคอื่นไปหมด
แม้แต่พรรคที่จัดว่าฮอตฮิตในโลกออนไลน์อย่างอนาคตใหม่ก็ยังเทียบไม่ติด
(แล้วก็มาพีคอีกทีตอนโดนยุบ โถววว)

<script type="text/javascript" src="https://ssl.gstatic.com/trends_nrtr/1754_RC01/embed_loader.js"></script> <script type="text/javascript"> trends.embed.renderExploreWidget("TIMESERIES", {"comparisonItem":[{"keyword":"ไทย รักษา ชาติ","geo":"TH","time":"2018-10-10 2019-03-10"},{"keyword":"อนาคต ใหม่","geo":"TH","time":"2018-10-10 2019-03-10"}],"category":0,"property":""}, {"exploreQuery":"date=2018-10-10%202019-03-10&geo=TH&q=%E0%B9%84%E0%B8%97%E0%B8%A2%20%E0%B8%A3%E0%B8%B1%E0%B8%81%E0%B8%A9%E0%B8%B2%20%E0%B8%8A%E0%B8%B2%E0%B8%95%E0%B8%B4,%E0%B8%AD%E0%B8%99%E0%B8%B2%E0%B8%84%E0%B8%95%20%E0%B9%83%E0%B8%AB%E0%B8%A1%E0%B9%88","guestPath":"https://trends.google.co.th:443/trends/embed/"}); </script>

นอกจากนั้นแล้ว การที่ ทษช ส่งชื่อไม่ครบทุกเขต คือส่งแค่ครึ่งหนึ่งของเขตเลือกตั้งทั้งหมด
ทำให้มีโอกาสน้อยมากที่พรรคจะได้เป็นแกนนำจัดตั้งรัฐบาล
หมายความว่า พรรคสามารถอ้างประเพณีว่าจะสนับสนุนแคนดิเดตของพรรคที่ได้คะแนนสูงสุด ซึ่งพรรคก็คงอยากให้เป็น
หญิงหน่อย / ชัชชาติ อยู่แล้ว แบบนี้ ทูลกระหม่อมฯ ก็สามารถถอนตัวได้อย่างสง่างาม ไม่มีภาระผูกพันว่าต้องเป็น ส.ส.
หรือแม้แต่สมาชิกพรรค เป็นความแยบยลในการย้อนเกล็ด ใช้งานกติกา "นายกฯ คนนอก" ที่ใส่มาเพื่อปูทางให้บิ๊กตู่กลับเข้ามาอีกครั้ง
กลับมาเล่นงานฝ่าย พปชร เสียเอง

อย่างที่บอก โคตรจีเนียส!

แต่พอมีพระราชโองการออกมาปรามไม่ให้ทูลกระหม่อมฯ ลงสมัคร ก็ต้องบอกว่า ชักจะไม่จีเนียสซะแล้วสิ

## เป็นไปตามแผน หรือ improvise กันหน้างาน?

บางทีอาจจะเป็นอย่างที่ทวีตข้างบนว่า คือความเสี่ยงในการถูกยุบพรรค ก็เป็นเดิมพันที่คำนวณไว้แล้ว
เป็นความเสี่ยงเพื่อ gain traction ที่ประเมินแล้วว่ายอมรับได้ คือถึงจะโดนยุบพรรค โดนตัดสิทธิ์ทางการเมือง อย่างน้อยก็เอามาใช้เล่นบท
martyr ให้เห็นถึงความไม่แฟร์ของระบบได้ อะไรทำนองนี้

แต่ผมคิดว่า การถูกยุบพรรคนี่เป็นสิ่งที่คิดไม่ถึงซะมากกว่า นอกจากนั้น การเสนอชื่อทูลกระหม่อมฯ ก็น่าเกิดขึ้นอย่างฉุกละหุกเช่นกัน
โดยจะอ้างอิงจากจุดประสงค์ตั้งต้นในการตั้งพรรค ทษช ขึ้นมา ซึ่งนับตั้งแต่เริ่มก่อตั้งพรรค ก็มีการวิเคราะห์กันมาโดยตลอดว่า
ทษช มีจุดประสงค์เพื่อเก็บคะแนน party list ให้พรรคเพื่อไทยโดยเฉพาะ

## ทษช เล่นบท "พรรค B" จริงหรือไม่?

เราได้[วิเคราะห์กันไปแล้ว](/divide-the-party/)ว่า วิธีการเอาชนะระบบเลือกตั้งแบบจัดสรรปันส่วนผสมนี้
ก็คือการแตกพรรคออกมาเป็น 2 พรรค (หรือมากกว่า) โดยให้พรรคหนึ่งลงในเขตที่คาดว่าจะชนะเพื่อเก็บคะแนนแบบเขต
และอีกพรรคหนึ่งลงในเขตที่คาดว่าจะแพ้เพื่อเก็บคะแนนแบบ party list เราตรวจสอบแนวคิดนี้ได้
โดยดูแนวทางการส่งผู้สมัครของพรรคเพื่อไทยกับไทยรักษาชาติ ซึ่งถ้าบทบาทนี้เป็นจริง เราจะเห็นว่า
1. ผู้สมัครสองพรรคมีการแบ่งพื้นที่เพื่อไม่ให้ทับซ้อนกัน
1. การแบ่งแยกพื้นที่กันนั้น แบ่งตามโอกาสที่จะชนะในเขตนั้นๆ
1. ผู้สมัคร party list ของพรรคที่เก็บคะแนนแบบเขต มีแนวโน้มว่าจะสอบตกทั้งหมด ดังนั้นไม่น่ามีแกนนำสำคัญๆ อยู่มากนัก

เราจะเอาข้อมูลผู้สมัคร ส.ส. มาดูกันว่า สอดคล้องกับข้อสันนิษฐานว่า ทษช เป็นพรรครองให้เพื่อไทย จริงหรือไม่

ผมใช้รายชื่อผู้สมัครจาก [elect.in.th](https://github.com/codeforthailand/dataset-election-62-candidates) และประเมินเขตที่เพื่อไทยน่าจะชนะแบบหยาบๆ
จาก[ผลการเลือกตั้งแบบ party list จากปี '54](https://data.go.th/DatasetDetail.aspx?id=5f27a093-15cb-416f-a9e0-45ae87a61a19)
โดย assume ว่า จังหวัดไหนที่เพื่อไทยชนะ เพื่อไทยก็น่าจะชนะทุกเขตในจังหวัดนั้นด้วย[^1]
แต่ถ้าจังหวัดไหนมีคะแนนของพรรคอันดับ 1-2 ห่างกันไม่เกิน 10% (ของผู้ชนะ)
จะถือว่า สูสีกันเกินไป ไม่นับเป็นผลแพ้ชนะ

มาดูตัวเลขชุดแรก: เขตที่ลงสมัครมีการทับซ้อนกันมากน้อยแค่ไหน

{% include_relative tsn-party/split_chart.html chart_name="pt_tsn_split_overall_v2" labels="['เพื่อไทย', 'ส่งทั้งคู่', 'ทษช']" data="[174, 76, 100]" %}

ผลคือ ทั้งเพื่อไทยและ ทษช ต่างก็ส่งผู้สมัครไม่ครบทุกเขต **แต่ถ้าคิดทั้งสองพรรครวมกันแล้ว ทั้ง 350 เขต จะมีผู้สมัครจาก 2 พรรคนี้อย่างน้อย 1 คนเสมอ**
ซึ่งก็ชัดเจนว่ามีการวางแผนแบ่งกันมาแล้ว แต่เขตที่ทับซ้อนกันถึง 76 เขต จาก 350 (หรือประมาณ 20%)
ก็ถือว่าเยอะทีเดียว การส่งผู้สมัครทับซ้อนกันมีความเสี่ยงค่อนข้างสูง คือถ้าบริหารได้ดี พรรครองก็จะเก็บคะแนน party list
ได้เพื่ม โดยที่ไม่ทำให้พรรคหลักเสียที่นั่งแบบเขตไป แต่ถ้าพลาดแบ่งคะแนนมามากจนเกินไป จนทำให้พรรคหลักไม่ชนะในเขต
ก็จะเสียหายต่อภาพรวมของกลยุทธ์นี้ (รวมถึงกรณีที่พรรครองแซงชนะซะเองด้วย)

ทีนี้มาดูเขตที่แต่ละพรรคส่งผู้สมัคร จำแนกตาม winnability

{% include_relative tsn-party/split_chart.html chart_name="pt_split_winnability" labels="['winnable','toss up','not winnable']" data="[191, 29, 30]" %}
{% include_relative tsn-party/split_chart.html chart_name="tsn_split_winnability_v2" labels="['winnable','toss up','not winnable']" data="[78, 20, 78]" %}

เราเห็นแนวทางชัดเจนว่า เพื่อไทยเน้นส่งผู้สมัครในเขตที่น่าจะชนะจริงๆ ตามที่เราคาด แต่ **ทษช กลับส่งทั้งในเขตที่น่าจะชนะและน่าจะแพ้
อย่างละเท่าๆ กัน** ผิดไปจากที่คาด ทำให้สมมติฐานของเราเริ่มจะสั่นคลอนแล้วสิ

## ปัญหาบัญชีรายชื่อ

กลยุทธ์แบ่งพรรคนี้ ถ้าประสบความสำเร็จ **พรรคหลักจะต้องไม่ได้ ส.ส. party list เลยแม้แต่คนเดียว**
พูดอีกอย่างหนึ่ง ถ้าเพื่อไทยในฐานะพรรคหลัก ได้ party list แม้เพียง 1 คน ก็แสดงว่ากลยุทธ์นี้ล้มเหลวแล้ว

เมื่อเราลองมาดูที่ผู้สมัคร[บัญชีรายชื่อ](https://www.thaipost.net/main/detail/28393)ของเพื่อไทย
ก็จะพบว่า แกนนำเบอร์ใหญ่ๆ ของพรรคก็อยู่ในบัญชีรายชื่อทั้งนั้น ไม่ว่าจะป๋าเหนาะ เฉลิม ปลอดประสพ
แน่นอนว่ารวมถึง "แม่ทัพ" อย่างคุณหญิงสุดารัตน์ด้วย

มันดูไม่น่าจะเป็นไปได้ที่แกนนำเหล่านี้จะลงทุนลงแรงหาเสียงให้ได้ ส.ส. เขตเยอะๆ เพื่อที่สุดท้ายแล้วตัวเองจะสอบตก?
ประเด็นนี้บวกเข้ากับลักษณะการส่ง ส.ส. ของ ทษช ทำให้อดคิดไม่ได้ว่า *หรือว่าจริงๆ แล้ว เฮียแม้วไม่ได้ใช้กลยุทธ์นี้หว่า?*

## ไขข้อกังขา

เราลองมาตอบปัญหาเรื่องบัญชีรายชื่อนี้ก่อน ทำไม party list ของเพื่อไทยจึงเต็มไปด้วยแกนนำพรรคทั้งที่น่าจะสอบตก?

คำอธิบายอาจจะเป็นว่า:
1. เป็นความเต็มใจของแกนนำเอง ความเป็น ส.ส.อาจไม่ได้สำคัญขนาดนั้น
1. เป็นแผนลวง จริงๆ แล้วไม่ได้ตั้งใจจะใช้กลยุทธ์แบ่งพรรคตั้งแต่แรก
1. ไม่เข้าใจกลยุทธ์ตัวเอง ว่าถ้าไม่ไปให้สุด (คือต้องไม่ได้ party list เลย) ก็จะไม่เกิดประโยชน์อะไร

ข้อแรกนี่ฟังดูโลกสวย แต่เราก็เห็นแล้วว่า อ.ชัชชาติ ก็ลงพื้นที่หาเสียง ทั้งๆ ที่ไม่มีชื่อเป็น ส.ส. เป็นแค่แคนดิเดตนายกฯ
(ซึ่งน่าจะเป็นแค่ตัวสำรองของหญิงหน่อยอีกทีด้วย)
ก็อาจมองได้ว่าแกนนำเหล่านี้ถูกวาง position ไว้เป็นรัฐมนตรีเลย ไม่ใช่ ส.ส. ดังนั้นก็อาจจะพอมีความเป็นไปได้

ข้อสอง ผมไม่เห็นว่าการทำแผนลวงแบบนี้จะได้ประโยชน์อะไรนะ

ข้อสามนี่ คนที่คิดวิธีแบ่งพรรคออกมาได้แต่แรก ก็น่าจะเข้าใจกลยุทธ์ตัวเองนะ เพราะฉะนั้นอย่างน้อยที่สุด
ตัวทักษิณเอง หรือแกนนำระดับสูงจริงๆ ต้องรู้แน่ แต่อาจจะเป็นไปได้ว่าระดับรองๆ ลงมาจะไม่ได้เข้าใจ
แล้วโดนหลอกมา "เข้ากรุ" ให้สอบตกไปซะเฉยๆ

รวมๆ แล้วผมว่า ความเป็นไปได้น่าจะอยู่ที่ส่วนผสมของข้อ 1 กับ 3 คือเอาแกนนำระดับที่วางตัวไว้เป็น รมต. มาลง party list
ถ้ามองแบบนี้ น้ำหนักของข้อกังขานี้ก็จะอ่อนลงไป

## เปลี่ยนแผน!

ส่วนเรื่องการส่งผู้สมัครของ ทษช เราต้องย้อนกลับไปดูเหตุการณ์ในวันที่ 8 กุมภาฯ ซึ่งนอกจากจะมีข่าวใหญ่ทั้งการเสนอชื่อทูลกระหม่อมฯ
และพระราชโองการ ยังมีอีกข่าวหนึ่งเกี่ยวกับ ทษช ที่ไม่ได้ถูกพูดถึงนัก เพราะถูกกลบด้วยสองข่าวใหญ่ในวันเดียวกันไปหมด
ก็คือการที่ พรรคได้[ส่งผู้สมัครแบบแบ่งเขตเพิ่มขึ้นอีก 53 คน](https://www.khaosod.co.th/election-2019/news_2187277)ในเส้นตายวันสุดท้ายนี้เอง

ถ้าเราหักลบผู้สมัคร 53 คนนี้ออกไปจากรายชื่อที่มีอยู่ เขตที่ทับซ้อนกันจะเหลือตามรูปนี้

{% include_relative tsn-party/split_chart.html chart_name="pt_tsn_split_overall_v1" labels="['เพื่อไทย', 'ส่งทั้งคู่', 'ทษช']" data="[227, 23, 100]" %}

และเขตที่ ทษช ส่งผู้สมัคร ก็จะจำแนกได้แบบนี้

{% include_relative tsn-party/split_chart.html chart_name="tsn_split_winnability_v1" labels="['winnable','toss up','not winnable']" data="[27, 18, 78]" %}

คราวนี้เห็นได้ชัดเลยว่า ทีแรก ทษช ก็เน้นส่งผู้สมัครในเขตที่คาดว่าน่าจะแพ้เป็นหลัก
และเขตที่ทับซ้อนกับพรรคหลักก็มีไม่มาก คือแค่ 23 เขต หรือ 6.5% เท่านั้นเอง ทั้งหมดนี้สอดคล้องกับบท "พรรค B"
ที่เราคาดการณ์ไว้ ทำให้สมมติฐานแต่ต้นที่ว่ามีการใช้กลยุทธ์แบ่งพรรคดูเป็นไปได้สูง

**แต่ทันทีที่ประกาศชื่อแคนดิเดตนายกฯ ก็มีการเปลี่ยน strategy การส่งผู้สมัคร** เบนออกไปจากแผนเดิม
ซึ่งอาจจะตีความได้ว่า มีการประเมินมาแล้วว่าคะแนนที่จะได้เพิ่มจากกระแสทูลกระหม่อมฯ
คุ้มค่าพอที่จะแลกด้วยการยอมทิ้งกลยุทธ์ที่วางมาแต่ต้น ดังนั้นจึงส่งผู้สมัคร ทษช ไปเพิ่มในเขตที่คาดว่าจะชนะเพื่อเก็บคะแนนส่วนนี้

หากการเสนอชื่อทูลกระหม่อมฯ เป็นแผนการที่วางไว้แต่แรก แล้วมีเหตุผลอะไรที่ ทษช จะส่งผู้สมัครตามกลยุทธ์เดิม
แล้วค่อยมาเปลี่ยนเอาทีหลังแบบนี้?

คือการ "อุบไต๋" มาเปิดเผยแคนดิเดตเอาในวันสุดท้ายของการสมัคร เราพอจะ rationalize ได้ว่า
เพื่อให้ฝ่ายตรงข้าม stunned จนไม่มีเวลาโต้ตอบ อะไรทำนองนี้ แต่เหตุผลนี้ไม่น่าจะขยายมาใช้กับผู้สมัคร ส.ส. ได้
คำอธิบายที่ง่ายกว่า คือ **การตัดสินใจส่งชื่อทูลกระหม่อมฯ มันเกิดขึ้นหลังจาก ทษช ส่งชื่อผู้สมัครลอตแรกไปแล้ว**
ก็คือภายในช่วงสัปดาห์นั้นนั่นแหละ

## วางแผนถูกยุบพรรค?

สมมติว่ามีการคาดการณ์ไว้แล้วว่า การเสนอชื่อทูลกระหม่อมฯ จะนำไปสู่การยุบพรรค เมื่อเอามารวมกับข้อสันนิษฐานข้างบนว่ามีการเปลี่ยน strategy
เกิดขึ้น เราจะเห็นว่า การกระทำหลายๆ อย่างของเพื่อไทยมันไม่ได้ make sense เท่าไหร่

ชัดเจนที่สุดคือการที่ เพื่อไทยไม่ได้ส่งผู้สมัครเพิ่มเลย ซึ่งในเมื่อไหนๆ จะไม่ใช้แผนเดิมแล้ว หากมองเห็นแล้วว่า ทษช อาจจะโดนยุบพรรค
เพื่อไทยก็ควรจะเปลี่ยนใจมาส่งผู้สมัครเพื่มเพื่อเก็บคะแนน party list บ้าง
เพราะในสถานการณ์ปัจจุบันนี้ **เพื่อไทยอาจจะไม่ได้ party list เลย**
ถึงแม้ว่าเพื่อไทยยังมีพรรคในเครือข่ายอื่นๆ อีก (จตุพร, วันนอร์) แต่ก็ยังน่าจะเป็นรองพรรคอื่นในซีกข้างเดียวกัน
อย่างอนาคตใหม่หรือเสรีรวมไทยอยู่มาก คะแนนจาก ทษช น่าจะย้ายมาลงที่พรรคเหล่านี้ซะมากกว่า

กลายเป็นว่าจากแผนขั้นเทพเพื่อเพิ่มจำนวน ส.ส. ไปๆ มาๆ จะขาดทุนเอาซะงั้น!

อีกอย่างหนึ่งคือจังหวะเวลาในการประกาศชื่อแคนดิเดต การเสนอชื่อนายกฯ และผู้สมัคร ส.ส. มีกำหนดเวลาให้ทั้งหมด 5 วัน
การที่ ทษช รอให้ถึงวันสุดท้ายจึงประกาศชื่อแคนดิเดตนายกฯ
จะเพราะสาเหตุอะไรก็ตามแต่ ถ้าคำนึงถึงความเป็นไปได้ว่า นี่จะนำไปสู่การยุบพรรคแล้ว
การเลือกส่งชื่อให้เร็วขึ้นก็น่าจะเป็นผลดีมากกว่า

คือถ้าเราลำดับเหตุการณ์ดู ทุกอย่างมันเกิดขึ้นเร็วมาก: ประกาศชื่อทูลกระหม่อมฯ เช้าวันศุกร์
ตอนบ่าย [ไพบูลย์ นิติตะวัน ไปร้องเรียนให้ กกต ไม่รับรอง](https://www.bbc.com/thai/thailand-47168869)
ซึ่งเป็นการพูดถึง "ความผิด" จากการเสนอชื่อทูลกระหม่อมฯ เป็นครั้งแรกๆ
พอตอนดึกก็มีพระราชโองการ เข้าวันจันทร์ก็เริ่มกระบวนการยุบพรรคกันแล้ว

ลองสมมติดูว่า ถ้าเราคาดไว้แล้วว่าอาจถูกยุบพรรค ก็น่าจะเสนอชื่อให้เร็วขึ้นกว่านี้ซัก 2-3 วัน เพื่อดูกระแสตอบรับ
มันก็จะมีเวลาให้พอขยับตัวทำอะไรได้บ้างก่อนจะหมดเวลารับสมัคร

จากความไม่ make sense เหล่านี้ สมมติฐานว่าการถูกยุบพรรคอยู่ในความคาดหมายอยู่แล้ว จึงไม่น่าจะเป็นจริงได้

## สรุป

![](/images/not-as-planned.jpg#center)

สรุปคือ ผมไม่เชื่อว่านี่จะเป็นแผนที่วางไว้ตั้งแต่แรก การตัดสินใจส่งชื่อทูลกระหม่อมฯ เป็นแคนดิเดตนายกฯ น่าจะเกิดขึ้นอย่างกะทันหัน
และทำให้แผนที่วางมาแต่แรกต้องปรับใหม่ทั้งหมด โดยไม่ได้คิดถึงว่าจะโดนยุบพรรคด้วย นอกจากนั้นความฉุกละหุกยังทำให้เพื่อไทยวาง strategy
การส่งผู้สมัครผิดพลาด คือกั๊กๆ ไม่ชัดเจนว่าจะเล่นตามแผนเดิมหรือต้องเปลี่ยนยังไง กลายเป็นว่าตอนนี้ สถานการณ์เพื่อไทยขาดทุนสุดๆ
ดีว่ายังมีพรรคเครือข่ายอื่นๆ ที่ยังเอามาเล่นบทพรรค B ได้ แม้ไม่น่าจะมีประสิทธิภาพเท่า ทษช ก็ตาม

ถึงจะเป็นแม้วก็ไม่ได้เมพขนาดนั้นหรอกน่า

---

#### Notes

[^1]: ความจริงอยากจะใช้ผลแบบเขตมากกว่า แต่ทั้งจำนวนและขอบเขตของเขตเลือกตั้งก็เปลี่ยนแปลงไปเยอะ เพราะฉะนั้นใช้ party list มาคำนวณมันก็ง่ายดี
