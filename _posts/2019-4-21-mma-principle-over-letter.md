---
layout: post
title: จัดสรร ส.ส. ให้ถูกหลักถูกใจ ถูกกฎหมายเอาไว้ทีหลัง! 
tags: [election-62, voting-system]
embed_twitter: true
---

เนื่องในโอกาสที่เราผ่านการเลือกตั้งมาแล้ว 1 เดือน แต่ยังไม่รู้ผลเป็นชิ้นเป็นอันซักที แม้แต่ กกต.เองก็ยังมึนๆ ว่าการคำนวณ party list นี่จะเอาไงกันแน่
ผมจะไม่มาร่วมวงเถียงแล้วว่า อ่านตามลายลักษณ์อักษรในกฎหมายแล้วมันต้องตีความได้แบบไหน
แต่จะเปลี่ยนมาดูว่า กติกาซับซ้อนที่เป็นปัญหากันอยู่ตอนนี้ มันมีปัญหาในเชิงหลักการตรงไหนมั้ย และจริงๆ แล้วมันควรจะมีหน้าตาเป็นยังไง

<!--more-->

## 1. ปัญหา Overhang Seats

ในระบบเลือกตั้งแบบจัดสรรปันส่วนผสม (MMA) แนวคิดจริงๆ แล้วมีอยู่ง่ายๆ คือกำหนดจำนวน ส.ส. รวมของแต่ละพรรคก่อน (ส.ส. พึงมี หรือโควตา)
ให้เป็นไปตามสัดส่วนคะแนนดิบ เติมโควตานั้นด้วยส.ส. เขตก่อน ถ้ายังไม่ครบ เติมส.ส. party list เข้าไปจนครบโควตา

ในกรณีที่มีพรรคการเมืองที่ได้รับเลือกในระบบเขต เกินกว่าโควตาที่ได้ แบบนี้เรียกว่า Overhang seats คือที่นั่งส่วนเกิน
เมื่อเกิดขึ้นแล้วจะต้องมีวิธีจัดการอะไรซักอย่าง ใน [wikipedia](https://en.wikipedia.org/wiki/Overhang_seat) เสนอทางเลือกไว้หลายรูปแบบ
เช่นยอมให้พรรคที่ได้ overhang ได้ ส.ส. ตามนั้น โดยไม่ต้องปรับโควตาของพรรคอื่นด้วย คือยอมเพิ่มจำนวน ส.ส. เกินกว่าที่กำหนดไว้ 500 คนไปเลย

แต่เราจะโฟกัสเฉพาะแบบที่ รธน. กำหนดไว้ ก็คือ: **ให้พรรคที่ได้ overhang เก็บที่นั่งนั้นไว้ แล้วไปเกลี่ยที่นั่งของพรรคอื่นๆ ให้ลงตัว**

จุดที่เป็นปัญหากันอยู่ตอนนี้ ก็คือรายละเอียดของการเกลี่ยที่นั่งเมื่อเกิด overhang นี่แหละ

## 2. Principle of Consistency

เราจะรู้ได้อย่างไรว่าวิธีการจัดสรร ส.ส. ในกรณี overhang seats มันเป็นวิธีที่ดีหรือไม่? ใช้เกณฑ์อะไรวัด?

ตามความเข้าใจของผม หัวใจสำคัญของระบบ MMA มันคือการควบคุมให้จำนวน ส.ส. โดยรวม เป็นไปตามหลัก proportionality
คือพยายามให้สัดส่วน ส.ส. เป็นไปตามสัดส่วนคะแนนดิบมากที่สุด ซึ่งมันจะทำหน้าที่ได้สมบูรณ์แบบเมื่อสัดส่วนสองอันนี้ไม่แตกต่างกันจนเกินไปนัก
เมื่อไม่ต่างกันมาก ก็จะไม่เกิด overhang seats ขึ้น

หมายความว่า เรื่อง overhang seats มันเป็นกรณี exceptional ไม่ใช่สาระสำคัญของระบบแต่อย่างใด
ดังนั้นกฎเกณฑ์ทั้งหลายแหล่เพื่อจัดการเมื่อเกิด overhang เนี่ย มันมีไว้เป็น failsafe เผื่อว่ามันเกิดขึ้นเท่านั้น
 
พอได้หลักยึดแบบนี้แล้ว ถ้าเราอยากรู้ว่า ระบบ MMA มันมี properties อะไรบ้าง เช่นมีข้อดีข้อเสียอย่างไร การกระจายตัวของ ส.ส. เป็นอย่างไร พรรคเล็กหรือพรรคใหญ่ได้เปรียบ อะไรแบบนี้
ผมคิดว่า ก็น่าจะต้องเริ่มพิจารณาจากกรณีที่ไม่เกิด overhang seats เป็นหลัก

ทีนี้ในกรณีที่เกิด overhang seats ล่ะ? เรารู้อยู่แล้วว่า ตัวพรรคที่ได้ overhang seats เองเนี่ย มันเป็นต้นเหตุที่ทำให้เกิดการฝืนความตั้งใจ ฝืนธรรมชาติของระบบ
เพราะฉะนั้น properties อะไรต่างๆ ที่ระบบมีอยู่ในกรณีปกติ มันก็อาจจะเปลี่ยนแปลงไปได้
แต่ถ้าเราตัดพรรคนั้นออกไปจากการพิจารณา แล้วดูเฉพาะพรรคอื่นๆ ที่เหลืออยู่ 
ผมคิดว่า เราควรจะคาดหวังได้ว่าหลังจากเกลี่ย ส.ส. แล้ว properties ต่างๆ (ที่ไม่เกี่ยวข้องกับพรรคที่ตัดทิ้งไป) มันน่าจะคงอยู่เหมือนเดิม

นี่ก็คือหลักการพื้นฐานที่ผมจะเอามาใช้ เรียกมันว่า **หลักการว่าด้วย consistency** ก็แล้วกัน ไม่รู้มันมีชื่อเรียกอย่างเป็นทางการว่ายังไง

คือเราจะนิยามว่า ในกรณี overhang หรือกรณี exceptional อื่นใดก็ตาม วิธีการจัดการ *ที่ดี* คือวิธีการที่ไม่ทำให้ properties ของระบบเปลี่ยนแปลงไปจากกรณีปกติ

เราจะเอาหลักการ consistency นี้มาดูว่าวิธีการตามที่เขียนไว้ใน พ.ร.ป.เลือกตั้ง มันบกพร่องตรงไหน

## 3. การปัดเศษให้พรรคตกเกณฑ์

ปัญหาที่เถียงกันไม่จบคือ การตีความกฎหมายในส่วนที่เกี่ยวกับการจัดการ overhang seats ที่แตกต่างกัน
ผมจะอ้างอิงวิธีการตีความและเหตุผลจาก [บทความของ The Momentum](https://themomentum.co/party-list-mp-calculation/)
ซึ่งคิดเอาไว้ 2 รูปแบบหลักๆ
สาระสำคัญของความแตกต่างอยู่ตรงที่ว่า พรรคที่ได้รับคะแนนเสียงไม่ถึงเกณฑ์ (ประมาณ 71,000 คะแนน) มีสิทธิ์ได้รับการปันส่วน ส.ส.หรือไม่?

แบบที่ 1 บอกว่า ไม่มีสิทธิ์ เพราะยึดหลักว่า

> พรรคการเมืองจะได้ ส.ส.ไป 1 ที่นั่งก็ต่อเมื่อมีคะแนนดิบรวมเกินจำนวนเฉลี่ยประชากรต่อ ส.ส. 1 คนเสียก่อน [...] ทุกพรรคที่ได้ส.ส.ปาร์ตี้ลิสต์ อย่างน้อยก็ต้องเป็นพรรคที่ได้คะแนนเสียงรวมเกิน 71,055.8420 เสียงขึ้นไป เพราะมาตรา 128 (5) ย้ำเอาไว้ว่า การเกลี่ยคะแนน จะต้องไม่มีผลให้พรรคการเมืองมีที่นั่ง ส.ส. ‘เกิน’ จํานวน ส.ส.พึงมี ซึ่งหลักการนี้ก็พึงนำมาใช้กับทุกๆ เงื่อนไขด้วย

ผลลัพธ์ของการตีความแบบนี้ คือมีพรรคที่ได้รับ ส.ส. จำนวน 16 พรรค 

แต่ถ้าตีความแบบที่ 2 จะไม่มีการตัดพรรคที่ได้ไม่ถึง 71,000 คะแนนออกไป ผลก็คือ มีพรรคที่ได้ ส.ส. มากถึงราวๆ 30 พรรค หลายๆ พรรคในจำนวนนี้คือพรรคเล็กน้อยที่ได้คะแนนไม่ถึงเกณฑ์
แต่ด้วยผลของการปัดเศษ ก็เลยยังได้ ส.ส. มาพรรคละ 1 คน

แล้วมันไม่จบแค่จำนวนพรรคที่ได้ ส.ส. จุดสำคัญจริงๆ มันอยู่ตรงที่จำนวน ส.ส. ของ "ฝ่ายประชาธิปไตย" ซึ่งมีเพื่อไทยเป็นแกนนำ
มันก้ำกึ่งว่าจะเกินครึ่งหรือไม่ จะได้เสียงส่วนใหญ่ในสภาหรือไม่ ถ้าคิดแบบแรกจะเกินครึ่งมาเล็กน้อย ถ้าแบบที่สองก็จะขาดไปเล็กน้อย มันก็เลยเป็นประเด็นใหญ่โต

แน่นอนว่า รูปการณ์เป็นแบบนี้ เพื่อไทยก็ต้องเห็นด้วยกับแนวทางแรกสิ

<blockquote class="twitter-tweet tw-align-center" data-cards="hidden" data-lang="en"><p lang="th" dir="ltr">ยิ่งเกิดวิกฤตความเชื่อมั่นต่อกกต.มากเท่าไหร่ กกต.ยิ่งต้องทำตามรธน. อย่าตามใจผู้มีอำนาจ<br><br>รธน.กำหนดชัดว่าการจัดสรรสส.ให้พรรคการเมือง ต้องไม่มีผลให้พรรคใดมีสส.เกินจำนวนพึงมีตามม.91(2)<br><br>พยายามทุกวิถีทางแต่ยังแพ้ <a href="https://twitter.com/hashtag/%E0%B8%A5%E0%B8%87%E0%B9%81%E0%B8%82%E0%B9%88%E0%B8%87%E0%B9%80%E0%B8%AD%E0%B8%87%E0%B9%82%E0%B8%94%E0%B8%A2%E0%B8%A1%E0%B8%B5%E0%B8%99%E0%B8%81%E0%B8%AB%E0%B8%A7%E0%B8%B5%E0%B8%94%E0%B8%84%E0%B8%B2%E0%B8%9B%E0%B8%B2%E0%B8%81%E0%B9%83%E0%B8%9A%E0%B9%81%E0%B8%94%E0%B8%87%E0%B8%84%E0%B8%B2%E0%B8%81%E0%B8%A3%E0%B8%B0%E0%B9%80%E0%B8%9B%E0%B9%8B%E0%B8%B2?src=hash&amp;ref_src=twsrc%5Etfw">#ลงแข่งเองโดยมีนกหวีดคาปากใบแดงคากระเป๋า</a> อ่านต่อ <a href="https://t.co/xH2JcCCJHH">https://t.co/xH2JcCCJHH</a> <a href="https://t.co/yZpvqWROHx">pic.twitter.com/yZpvqWROHx</a></p>&mdash; คุณหญิงสุดารัตน์ เกยุราพันธุ์ Sudarat Keyuraphan (@sudaratofficial) <a href="https://twitter.com/sudaratofficial/status/1114831358755368961?ref_src=twsrc%5Etfw">April 7, 2019</a></blockquote>

ขณะที่ กกต. ก็มีแนวโน้มจะใช้แนวทางหลัง แหม่

<blockquote class="twitter-tweet tw-align-center" data-lang="en"><p lang="th" dir="ltr">กกต. เคาะสูตรคำนวณที่นั่ง ส.ส. แล้ว ใช้แบบมีพรรคการเมือง 27 พรรคในสภา ด้านอนาคตใหม่หาย 7 ที่นั่ง-ไพบูลย์ นิติตะวัน เข้าสภา<br><br>ดูความแตกต่างแต่ละสูตรคำนวณได้ที่ <a href="https://t.co/RWdhCCJQTr">https://t.co/RWdhCCJQTr</a><a href="https://twitter.com/hashtag/%E0%B9%80%E0%B8%A5%E0%B8%B7%E0%B8%AD%E0%B8%81%E0%B8%95%E0%B8%B1%E0%B9%89%E0%B8%8762?src=hash&amp;ref_src=twsrc%5Etfw">#เลือกตั้ง62</a> <a href="https://twitter.com/hashtag/%E0%B8%81%E0%B8%81%E0%B8%95?src=hash&amp;ref_src=twsrc%5Etfw">#กกต</a> <a href="https://t.co/0XnjYrv5Mv">pic.twitter.com/0XnjYrv5Mv</a></p>&mdash; iLaw Club (@iLawclub) <a href="https://twitter.com/iLawclub/status/1114123616042381312?ref_src=twsrc%5Etfw">April 5, 2019</a></blockquote>

ส่วนผมเองก็เห็นไปในทางแรกนะ คือถ้าดูตามตัวอักษรอย่างเคร่งครัด มันน่าจะได้แบบนั้นแหละ

<blockquote class="twitter-tweet tw-align-center" data-lang="en"><p lang="th" dir="ltr">เกิด eureka moment ระหว่างวิ่ง ว่าเรามองข้ามประโยคนึงไปในกฎเลือกตั้ง คือการจัดสรร party list นั้น &quot;ต้องไม่มีผลให้พรรคการเมืองใดดังกล่าวมี ส.ส.เกินจํานวนที่จะพึงมีได้&quot;<br>แสดงว่าไม่ว่าจะคิดแบบไหนปัดเศษยังไง พรรคเล็กพรรคน้อยที่ได้ต่ำกว่าเจ็ดหมื่นไม่มีทางได้ ส.ส. อะ</p>&mdash; Worakarn Isaratham (@arkorwan) <a href="https://twitter.com/arkorwan/status/1111968772816986112?ref_src=twsrc%5Etfw">March 30, 2019</a></blockquote>

อันนี้คือเราพยายามตีความกันว่ากฎหมายเขียนไว้เป็นแบบไหน แต่แบบไหนที่เป็นวิธีที่ดีกว่ากันมันก็เป็นอีกเรื่อง
เราก็เลยต้องกลับมาดูที่หลัก consistency คือลองสมมติและเปรียบเทียบผลลัพธ์กับในกรณีที่ไม่เกิด overhang

พอไปดูใน พ.ร.ป.เลือกตั้ง มาตรา 128 ซึ่งเป็นมาตราที่อธิบายวิธีการจัดสรร ส.ส. จะเห็นว่า บทบังคับ (5) (6) และ (7) นั้นมีไว้เพื่อจัดการกรณี overhang
ซึ่งพอเราตั้งโจทย์บังคับมาว่าจะไม่เกิด overhang บทเหล่านี้ก็ไม่ต้องนำมาบังคับใช้ กลายเป็นว่า จุดอ้างอิงของวิธีการแบบที่ 1 ที่บอกว่า ส.ส. ต้องไม่เกินโควตา
ซึ่งบรรยายไว้ใน 128 (5) ก็จะเอามาอ้างอิงไม่ได้อีกต่อไป 

ซึ่งถ้าคิดดีๆ ก็ถูกต้องแล้วล่ะ เพราะถ้าบังคับใช้ข้อความนี้กับกรณีไม่ overhang เราจะไม่สามารถใช้การปัดเศษขึ้นได้เลย ปัดขึ้นเมื่อไหร่ก็เกินโควตาเมื่อนั้น
ทำให้จำนวน ส.ส. จะไม่เต็มจำนวน 500 คนแน่ๆ

ดังนั้นเราได้ข้อสังเกตสำคัญอย่างหนึ่งแล้วว่า ตัวระบบตามที่ออกแบบมา มันยินยอมให้พรรคที่ได้ ส.ส. ไม่ถึงเกณฑ์ สามารถมี ส.ส. ได้ คล้ายกับการตีความแบบที่ 2 นั่นแหละ
และถ้าลองจัดสรร ส.ส. ดูโดยสมมติว่าไม่มี overhang ก็จะมีพรรคที่ได้ ส.ส. ราวๆ 30 พรรค ตรงกันกับแบบที่ 2 อีกเหมือนกัน 
แสดงว่า การตีความแบบที่ 2 นี้ น่าจะเป็นวิธีที่ถูกต้องตามหลักการ consistency มากกว่า

ปัญหาคือข้อความที่เขียนในกฎหมาย กลับตีความออกมา (น่าจะ) ได้เป็นแบบที่ 1 นี่ก็คือความไม่ consistent ของระบบ
ซึ่งผมก็ไม่เข้าใจว่าจะใส่ประโยคนี้มาทำไม เขียนไปเขียนมาก็กลับมาขัดกับเจตนารมณ์ของระบบ (ที่อยากให้มีพรรคเยอะๆ) เองซะงั้น

แต่ถ้าจะให้เดา ข้อความที่บอกว่าการเกลี่ยต้องไม่เกินโควตาเนี่ย มันจะ make sense เลยล่ะถ้ากระบวนการคิดบอกให้ดำเนินการ *ปัดเศษที่โควตาก่อน* ไม่ใช่มาทำทีหลังเป็นขั้นสุดท้ายแบบนี้
ก็คือปัดเศษโควตาให้เรียบร้อยเป็นฐานไว้ก่อน จากนั้นถ้าเกิด overhang ก็ไปเกลี่ยคะแนน ซึ่งไม่ว่าจะเกลี่ยโดยวิธีการอะไร ก็ต้องไม่ทำให้มีพรรคที่ได้ ส.ส. เกินกว่า "โควตาที่ปัดเศษแล้ว" นี้
คือเป็นการบังคับว่าต้องไม่มีพรรคไหนที่ได้ประโยชน์จากการเกิด overhang ยกเว้นแต่พรรคที่ได้ overhang เองเท่านั้น เนี่ย ถ้าเขียนมาแบบนี้ผมก็จะไม่ติดใจสงสัยเลย

ในมุมกลับกัน วิธีการคิดในรูปแบบที่ 1 มันคือการตั้ง threshold ขึ้นมาที่ 1/500 ของคะแนนเสียงทั้งหมด ก็คือเลข 71,000 คะแนนนั่นแหละ
ดังนั้นการรักษา consistency อีกท่าหนึ่งก็คือ ยึดเอา threshold นี้เป็นหลัก แล้วไปเขียนให้ชัดเจนครอบคลุมถึงกรณีปกติไปเลย
ตัวอย่างการเขียนกฎหมายลักษณะนี้ก็มีมาแล้ว คือใน พ.ร.ป.เลือกตั้ง [ฉบับปี 41](https://www.ect.go.th/ect_th/download/article/article_20160714111256.pdf)
มีเขียนเรื่อง threshold ไว้ชัดเจนในมาตรา 76 (2) ว่าพรรคที่จะได้ party list จะต้องมีคะแนนอย่างน้อย 5%
แต่ในฉบับต่อมา [ปี 54](https://www.ect.go.th/ect_th/download/article/article_20160714111037.pdf) (มาตรา 30) เรื่อง threshold ก็ได้หายไป
น่าสนใจเหมือนกันว่าทำไมถึงเอาออกไป และก็หมายความว่าปัญหานี้มันมีมาตั้งแต่กฎหมายเก่าแล้ว ไม่ใช่เพิ่งมาเป็นในฉบับ 60 นี้ เพียงแต่มันไม่เคยเป็นจุดสนใจเท่านั้น

## 4. Proportional Representation

ถ้าผมไม่บอกข้อมูลอะไรอื่น บอกแต่เพียงว่า การเลือกตั้งในประเทศหนึ่ง มี ส.ส. ทั้งหมด 100 คน
มีพรรคหนึ่งที่ได้คะแนน popular vote 30% ของคะแนนทั้งหมด ถามว่าพรรคนี้ควรมี ส.ส. กี่คน?
ถ้าคุณตอบว่า 30 คน แสดงว่าคุณกำลังใช้แนวคิดแบบ Proportional Representation (PR)
คือสัดส่วนของที่นั่งควรเป็นไปตามสัดส่วนคะแนนดิบ

ในระบบเลือกตั้งแบบเก่า มีการใช้แนวคิด PR นี้สำหรับ ส.ส. party list แต่ก็ให้น้ำหนักกับแนวคิดนี้น้อยกว่า ส.ส.เขต ซึ่งใช้ระบบ First past the post (ใครได้คะแนนเยอะสุดชนะ)
การผสมผสานแบบนี้จะเปิดโอกาสให้พรรคใหญ่ overrepresented คือถ้าชนะแบบเขตจำนวนมากๆ ก็อาจได้ ส.ส. มากกว่าสัดส่วนคะแนนดิบ
ขณะที่พรรคเล็กมักไม่ค่อยชนะในแบบเขต พรรคใหญ่จึงได้เปรียบพรรคเล็กในระบบเก่า

เป้าหมายอย่างหนึ่งของระบบ MMA อาจจะเรียกว่าเป็น core principle ของระบบเลยก็ได้
ก็คือการกำหนดจำนวน ส.ส. โดยรวมให้เป็นไปตามหลักการ Proportional Representation นี้เอง ซึ่งในกรณีปกติที่ไม่เกิด overhang seats 
มันก็ตอบโจทย์นี้ได้อย่างดี คือจำนวน ส.ส. จะถูกกำหนดด้วยโควตา ซึ่งคิดจากสัดส่วนคะแนนดิบโดยตรง

แต่เมื่อเกิด overhang seats ขึ้น การเกลี่ย ส.ส. *ที่ดี* ตามหลัก consistency 
ก็ต้องทำให้สัดส่วน ส.ส. *ระหว่างพรรคที่ไม่ได้ overhang* เป็นไปตามสัดส่วนคะแนนดิบเช่นกัน

วิธีดูว่าการเกลี่ย ส.ส. เป็นไปตามนี้หรือไม่ สามารถคิดได้ตรงๆ ด้วยการนำเอาอัตราส่วนคะแนนดิบ กับอัตราส่วน ส.ส. ของ 2 พรรคใดๆ ที่ไม่ได้ overhang มาเทียบกัน ซึ่งจะต้องได้ค่าใกล้เคียงกัน

นอกจากนั้นยังมี effect อย่างหนึ่งที่อาจจะตรวจจับได้ง่ายกว่า ก็คือถ้าการเกลี่ยยึดแนวคิด PR จำนวน ส.ส. ของแต่ละพรรค *จะผูกกับคะแนนดิบเท่านั้น
ไม่แปรผันตามจำนวน ส.ส. เขต*

ลองมาดูสถานการณ์สมมติ ให้มีพรรคแค่ 3 พรรค คือ A, B และ C ดังนี้

พรรค | สัดส่วนคะแนน | ส.ส. เขต | โควตา / ส.ส. รวม
--- | :---: | :---: | :---: 
A | 50% |  ?  | 250 
B | 40% |  ?  | 200 
C | 10% |  ?  |  50

เราขอซ่อนจำนวน ส.ส. เขตไว้ก่อน ถ้าเป็นกรณีที่ไม่เกิด overhang จำนวน ส.ส. ก็จะเป็นไปตามโควตา ตรงตามหลัก PR
ซึ่งกติกาตามที่ระบุในกฎหมายก็จะคิดได้ตรงตามนี้

ทีนี้เราสมมติเพิ่ม ให้พรรค A ได้ ส.ส.เขต 300 คน เพื่อให้เกิดเป็น overhang seats, ส่วน B กับ C เรายังไม่ระบุจำนวน ส.ส.เขต
แต่เราก็บอกได้ว่า ถ้าการเกลี่ย ส.ส. เป็นไปตามแนวคิด PR อัตราส่วน ส.ส. ระหว่างพรรค B และ C จะต้องมีค่าเท่าเดิมคือ 4:1 ซึ่งจะได้ผลตามตารางถัดไปนี้

พรรค | สัดส่วนคะแนน | ส.ส. เขต | ส.ส. รวม
--- | :---: | :---: | :---: 
A | 50% | 300 | 300 (overhang) 
B | 40% |  ?  | **160**
C | 10% |  ?  |  **40**

ทีนี้ลองดูวิธีการตามที่ระบุใน พ.ร.ป.เลือกตั้ง มาตรา 128 (5) ซึ่งบอกไว้ว่า เมื่อเกิด overhang ขึ้นแล้วนั้น

> [...] ให้นําจํานวนสมาชิกสภาผู้แทนราษฎรแบบบัญชีรายชื่อทั้งหมดไปจัดสรรให้แก่พรรคการเมืองที่มีจํานวนสมาชิกสภาผู้แทนราษฎรแบบแบ่งเขตเลือกตั้ง
ต่ำกว่าจํานวนสมาชิกสภาผู้แทนราษฎรที่พรรคการเมืองนั้นจะพึงมีได้ตาม (๒) ตามอัตราส่วน [...]

โดยที่อัตราส่วนที่ว่านั้น *หมายถึงอัตราส่วนของ party list* ดังนั้นจำนวน ส.ส. รวมของแต่ละพรรคก็จะไม่คงที่ แต่แปรผันตามจำนวน ส.ส. party list
คือพรรคที่ชนะแบบแบ่งเขตน้อย ก็จะได้ party list เยอะ ทำให้ถูกปรับสเกลลงมาเยอะไปด้วย ซึ่งพรรคที่ไม่ค่อยชนะแบบแบ่งเขตก็มักจะเป็นพรรคเล็ก ตกอยู่ในภาวะเสียเปรียบอีกแล้ว[^2]

จากตรงนี้เราสรุปได้ชัดเจนแล้วว่า **วิธีการเกลี่ย ส.ส. แบบที่เขียนในกฎหมาย ไม่ได้รักษาหลักการ Proportional Representation ไว้อย่างที่ควรจะเป็น**
แต่เพื่อให้เห็นภาพชัดๆ เราลองมาสมมติตัวเลข ส.ส. เขตดูสัก 2 กรณี

กรณีแรก ให้ B ชนะ 45 เขต จาก 50 เขตที่เหลือ ก็จะคำนวณได้แบบนี้

พรรค | สัดส่วนคะแนน | ส.ส. เขต | โควตา | List เบื้องต้น | List ปรับส่วน | List ปัดเศษ | ส.ส. รวม
--- | :---: | :---: | :---: | :---: | :---: | :---: | :---:
A | 50% | 300 | 250 |   0 |      0 |   0 |  300
B | 40% |  45 | 200 | 155 | 116.25 | 116 |  **161**
C | 10% |   5 |  50 |  45 |  33.75 |  34 |   **39**

ก็ใกล้เคียงกับเป้าหมาย 160:40 อยู่นะ

แต่ถ้าสลับกัน ให้ C ชนะ 45 เขตแทน ก็จะคำนวณได้อีกแบบหนึ่ง

พรรค | สัดส่วนคะแนน | ส.ส. เขต | โควตา | List เบื้องต้น | List ปรับส่วน | List ปัดเศษ | ส.ส. รวม
--- | :---: | :---: | :---: | :---: | :---: | :---: | :---:
A | 50% | 300 | 250 |   0 |      0 |   0 |  300
B | 40% |   5 | 200 | 195 | 146.25 | 146 |  **151**
C | 10% |  45 |  50 |   5 |   3.75 |   4 |   **49**

จะเห็นว่าเกิดการสวิง ส.ส. ถึง 10 ที่นั่ง อัตราส่วนระหว่าง B:C ก็ขยับไปใกล้ 3:1 เพี้ยนไปเยอะเลยทีเดียว แสดงถึงความไม่ consistent ของระบบเลือกตั้งอย่างชัดเจน

## 5. A Consistent Algorithm

ตำหนิติเตียนกันมาพอสมควรแล้ว มาลองทำอะไรที่ constructive กันมั่งดีกว่า ☺
เราจะมาออกแบบกฎเกณฑ์การเลือกตั้งในระบบจัดสรรปันส่วนผสม ให้สอดคล้องกับหลัก consistency กัน

ทำอย่างไรจึงจะ consistent? หนทางที่ตรงไปตรงมาที่สุด อย่างน้อยก็จากมุมมองของ programmer
ก็คือ พยายามมองให้ปัญหาการจัดสรร ส.ส. นี้เป็นปัญหาแบบ recursive
คือพยายามแตกออกเป็น "ปัญหาย่อย" ที่เล็กกว่าเดิม แต่สามารถแก้ได้ด้วย algorithm เดิม
ในเมื่อเราแก้ปัญหาย่อยและปัญหาใหญ่ด้วยวิธีเดียวกัน properties ใดๆ ที่เป็นผลมาจาก algorithm นี้มันก็น่าจะเหมือนกันด้วย สอดคล้องกับหลักการ consistency

ปัญหาย่อยของเราในที่นี้ก็คือ การจัดสรร ส.ส. ระหว่างพรรคที่เกิด overhang ภาพเบื้องต้นของ algorithm ก็จะเป็นประมาณนี้

~~~~
DISTRIBUTE(parties) :=
    IF not overhang:
        dist := calculate distribution by quota
        assign seats to <parties> from <dist>
    ELSE:
        parties with overhang seats get no list seats
        DISTRIBUTE(other parties)
~~~~

ในรายละเอียดของการปรับส่วนเมื่อเกิด overhang seats เราก็จะใช้อัตราส่วนของโควตาโดยตรง ไม่ใช่อัตราส่วนของ party list เพื่อให้เป็นไปตามหลัก PR

<blockquote class="twitter-tweet tw-align-center" data-conversation="none" data-lang="en"><p lang="th" dir="ltr">จริงๆ สงสัยว่า ทำไม พรป.ส.ส. ม. 128 (7) ต้องเอาจำนวนส.ส.ปาร์ตี้ลิสต์มาเทียบบัญญัติไตรยางค์ ทำไมไม่เอาจำนวนส.ส.พึงมี ทำไมเขียนแบบนี้มาตั้งแต่แรก ตรรกะมันเพี้ยนไปจากตรรกะคณิตศาสตร์มาก ขนาดเราโง่เลขยังว่าประหลาด นอกจากมันไม่สะท้อนกับคะแนนเสียงจริง ยังทำให้การคำนวณยุ่งยากเกินจำเป็น</p>&mdash; Prapapoom Eiamsom (@Prapapoom) <a href="https://twitter.com/Prapapoom/status/1115426988578095104?ref_src=twsrc%5Etfw">April 9, 2019</a></blockquote>

อย่างในตัวอย่างในหัวข้อที่แล้ว แทนที่จะเอาจำนวน party list ของ B และ C มาปรับส่วนให้ได้เต็ม 150
เราก็เอาโควตาของ B และ C มาปรับส่วน ให้ได้เต็ม ...

เอ๊ะ ต้องปรับให้ส่วนเป็นเท่าไหร่?

วิธีคิดก็คือ เมื่อเราตัดพรรค A ออกไป เพราะรู้จำนวน ส.ส. แน่ชัดแล้ว โควตา 500 คน ก็จะเหลือไม่ถึง 500 แล้ว
คือต้องหักโควตาไปตามจำนวนที่จัดสรรให้ A
ดังนั้นการปรับส่วน ต้องปรับให้ได้เท่ากับ *โควตาที่เหลืออยู่ หลังจากจัดสรร ส.ส. ให้พรรคที่ได้ overhang ไปแล้ว*

ในส่วนของการปัดเศษ เราจะคงวิธี largest remainders เอาไว้ แต่เอามา apply กับโควตา ไม่ใช่กับจำนวน party list ตามที่บอกไว้ข้างบน

นอกจากนั้น เพื่อไม่ให้มีพรรคที่ได้ประโยชน์จากการเกิด overhang ตามที่ผมเดาไว้ว่าน่าจะเป็นเจตนารมณ์ของข้อความที่เป็นปัญหาในข้อกฎหมาย
จึงต้องคิดโควตาและปัดเศษให้สมบูรณ์ในรอบแรก และใช้โควตานั้นเป็นลิมิต ไม่ให้มีพรรคที่ได้ที่นั่งเกินกว่าลิมิตนี้

ดังนั้น recursive function ของเรา จะต้องรับ parameter เพิ่มอีกสองตัว ก็คือจำนวนโควตาที่เหลืออยู่ และลิมิตดังกล่าว

~~~~
DISTRIBUTE(parties, quota, limits) :=
    dist := calculate distribution by <quota>, capped by <limits> IF exists
    IF not overhang:
        assign seats to <parties> from <dist>
    ELSE:
        parties with overhang seats get no list seats
        DISTRIBUTE(other parties, remaining quota, <limits> OR <dist>)
~~~~

สรุปอีกที algorithm ของเราสามารถบรรยายเป็นภาษาธรรมดาได้แบบนี้:

1. (ถ้าตั้ง threshold ไว้) ให้ตัดพรรคที่ได้คะแนนไม่ถึง threshold ออกแต่แรก 
1. คิดโควตาของแต่ละพรรค
1. ปัดเศษโควตา โดยใช้หลัก largest remainders คือพรรคที่มีเศษเหลือมากที่สุดได้ก่อน
    - ในการคำนวณรอบหลังๆ เป็นไปได้ว่าการปัดเศษจะทำให้มีพรรคที่ได้โควตามากกว่ารอบแรก ให้ข้ามพรรคนั้นไป คือต้องบังคับไม่ให้ได้มากกว่ารอบแรก
1. (recursive case) ดูว่ามี overhang seats หรือไม่ ถ้ามี ให้จัดสรรดังนี้
    1. พรรคที่มีจำนวน ส.ส. เขต มากกว่าโควตา ให้ได้เฉพาะ ส.ส. เขต และไม่ได้ party list เพิ่มอีก
    1. พรรคที่เหลือ ให้กลับไปเริ่มคิดใหม่ตั้งแต่ข้อ 2 โดยไม่นำเอาทั้ง **คะแนนเสียงและที่นั่ง** ของพรรคที่ได้จัดสรร ส.ส. ไปแล้วมาคิดอีก
1. (base case) ถ้าหลุดจากข้อที่แล้วมาได้ คือไม่มี overhang seats แล้ว ก็คำนวณ party list ของแต่ละพรรคที่เหลือ เท่ากับโควตาลบด้วย ส.ส.เขต
ซึ่งจะไม่ต้องมาปัดเศษอีกแล้วเพราะเราปัดเป็นจำนวนเต็มมาตั้งแต่โควตา

(ตอนที่วิเคราะห์[กลยุทธ์การแบ่งพรรค](/divide-the-party/) ผมก็ใช้ algorithm หน้าตาคล้ายๆ แบบนี้แหละ)

เอาล่ะ ลองเอา algorithm นี้ มา apply กับสถานการณ์จำลองในหัวข้อที่แล้วดู

แบบแรก กรณีที่พรรค B ได้ 45 เขต จะคิดได้ตามนี้

*รอบที่ 1* (500 ที่นั่ง)

พรรค | สัดส่วนคะแนน | ส.ส. เขต | โควตา | overhang? 
--- | :---: | :---: | :---: | :---:
A | 50% | 300 | 250 | Yes 
B | 40% |  45 | 200 |  No 
C | 10% |   5 |  50 |  No 

ให้ A ไป 300 ที่นั่ง แล้วเริ่ม *รอบที่ 2* (200 ที่นั่ง)

พรรค | สัดส่วนคะแนน | ส.ส. เขต | โควตา | overhang? 
--- | :---: | :---: | :---: | :---:
B | 80% |  45 | 160 |  No  
C | 20% |   5 |  40 |  No 

ไม่มี overhang แล้ว ก็หยุดไว้ที่รอบนี้ 
ดังนั้นพรรค A ได้ 300 ที่นั่ง (300 + 0) พรรค B ได้ 160 (45 + 115) พรรค C ได้ 40 (5 + 35) สัดส่วน B:C ก็ตรงตามสัดส่วนคะแนนดิบ 4:1 เป๊ะ

---

ส่วนกรณี พรรค C ได้ 45 ที่นั่ง

*รอบที่ 1* (500 ที่นั่ง)

พรรค | สัดส่วนคะแนน | ส.ส. เขต | โควตา | overhang? 
--- | :---: | :---: | :---: | :---:
A | 50% | 300 | 250 | Yes 
B | 40% |   5 | 200 |  No  
C | 10% |  45 |  50 |  No 

ให้ A ไป 300 ที่นั่ง แล้วเริ่ม *รอบที่ 2* (200 ที่นั่ง)

พรรค | สัดส่วนคะแนน | ส.ส. เขต | โควตา | overhang? 
--- | :---: | :---: | :---: | :---:
B | 80% |   5 | 160 |  No  
C | 20% |  45 |  40 | Yes 

ปรากฎว่า พรรค C ที่ตอนแรกไม่ overhang พอคิดใหม่กลายเป็น overhang ไปซะแล้ว ก็ให้ C ไป 45 ที่นั่ง 
แล้วเริ่ม *รอบที่ 3* (155 ที่นั่ง) ซึ่งเหลือ B พรรคเดียว ดังนั้น B ได้ไปทั้ง 155 ที่นั่ง
และตัวเลข 155 นี้มาจากแบบเขต 5 ที่นั่ง และแบบ party list 150 ที่นั่ง! คือ party list ทั้งหมดเป็นของ B พรรคเดียวเลย
แต่ก็ยังขาดอีก 5 ที่นั่งจึงจะได้สัดส่วน 4:1 ซึ่งทำให้เห็นว่า อัลกอริธึมมันพยายามจัดสรรให้ได้ 160:40 นั่นแหละ
แต่ที่นั่ง party list ถูกใช้ไปหมดซะก่อนก็เลยได้แค่นี้ ก็ดูจะ make sense ดี

คราวหน้าถ้ายังอยากใช้ระบบ MMA อยู่ เปลี่ยนมาคิดแบบนี้เหอะนะ ไม่หวงๆ

### Notes

[^2]: ตรงนี้ก็เป็นคำอธิบายว่า ทำไมการตีความการเกลี่ยในรูปแบบต่างๆ กัน พรรคอนาคตใหม่ ซึ่ง underrepresented ในระบบเขต จึงได้ผลกระทบเยอะ คือมีจำนวน ส.ส. party list ที่สวิงมาก เมื่อเทียบกับพลังประชารัฐ
