---
layout: post
title: "ไทยรักษาชาติ: not as planned"
tags: [election-62, voting-system]
embed_twitter: true
---

พรรคไทยรักษาชาติ ถึงจะเป็นพรรคหน้าใหม่แต่ก็เรียกเสียงฮือฮาได้ตลอดอายุ 4 เดือน ตั้งแต่การก่อตั้ง เสนอชื่อนายกรัฐมนตรี
กระทั่งถูกตัดสินยุบพรรค ประเด็นว่าการยุบพรรคนั้นเหมาะสมแล้วหรือไม่เป็นเรื่องที่... controversial เอาเรื่องอยู่
แต่เราจะไม่ไปแตะตรงนั้น มาดูกันที่ปฏิกิริยาหลังยุบดีกว่า ซึ่งมีบางเสียงบอกว่า ทั้งหมดนี้เนี่ย เฮียแม้ววางแผนไว้หมดแล้ว

<blockquote class="twitter-tweet tw-align-center" data-lang="en"><p lang="th" dir="ltr">นี่คิดเหมือนกันเลย</p>&mdash; เซเลบหม่อมสามหยอย® \7 #futurista (@toyubomm) <a href="https://twitter.com/toyubomm/status/1104589381199773697?ref_src=twsrc%5Etfw">March 10, 2019</a></blockquote>

เฮ้ย นี่มันจะเทพเกินไปแล้ว



เราลองมาดูความเป็นไปได้ของ scenario นี้กัน นี่มันเป็นไปตามแผนหรือแค่ปลอบใจตัวเอง

## ทษช ในบทบาท "พรรค B" เพื่อเอาชนะระบบเลือกตั้ง

เราได้[วิเคราะห์กันไปแล้ว](/divide-the-party/)ว่า วิธีการเอาชนะระบบเลือกตั้งแบบจัดสรรปันส่วนผสมนี้
ก็คือการแตกพรรคออกมาเป็น 2 พรรค (หรือมากกว่า) โดยให้พรรคหนึ่งลงในเขตที่คาดว่าจะชนะเพื่อเก็บคะแนนแบบเขต
และอีกพรรคหนึ่งลงในเขตที่คาดว่าจะแพ้เพื่อเก็บคะแนนแบบ party list เราตรวจสอบแนวคิดนี้ได้
โดยดูแนวทางการส่งผู้สมัครของพรรคเพื่อไทยกับไทยรักษาชาติ ซึ่งถ้าบทบาทนี้เป็นจริง เราจะเห็นว่า
1. ผู้สมัครสองพรรคมีการแบ่งพื้นที่เพื่อไม่ให้ทับซ้อนกัน
1. การแบ่งแยกพื้นที่กันนั้น แบ่งตามโอกาสที่จะชนะในเขตนั้นๆ

จากข่าวที่ออกมานับตั้งแต่เริ่มก่อตั้งพรรค ก็มีการวิเคราะห์กันมาโดยตลอดว่า ทษช ถูกตั้งมาเพื่อเล่นบท "พรรค B"
เพื่อเก็บคะแนน party list ให้พรรคเพื่อไทยโดยเฉพาะ ซึ่งเดี๋ยวเราจะมาดูกันอีกทีว่าเป็นจริงตามนั้นหรือไม่

## โด่งดังในชั่วข้ามคืน

ความพีคมันเริ่มก็ตอนที่ ทษช เสนอชื่อทูลกระหม่อมหญิงอุบลรัตนฯ เป็นแคนดิเดตนายกรัฐมนตรี

นี่เป็นหมากที่อยู่เหนือความคาดหมายของทุกคน ก่อนจะมีข่าวหลุดมาผมว่าคงไม่มีใครที่กล้าแม้แต่จะคิดว่ามันเป็นไปได้
แต่มันก็เป็นไปแล้ว ตอนนั้น (หลังเปิดตัวอย่างเป็นทางการ และก่อนจะโดนระงับ) ผมมองว่านี่มันเป็นหมากที่โคตรจีเนียสเลยนะ

อย่างแรก ถึงแม้ว่าพรรคไทยรักษาชาติจะเป็นพรรคเครือข่ายของเพื่อไทยอย่างชัดเจน แต่สำหรับ "แฟนขาจร" ที่ไม่ได้ติดตามใกล้ชิด
ชื่อของพรรค ทษช ยังค่อนข้างใหม่ (ถึงจะตั้งใจตั้งชื่อมาเป็นตัวย่อของชื่อเฮียแม้วแล้วก็เหอะ) ฉะนั้นก็ไม่แปลก
ถ้าจะมีคนจำนวนหนึ่งที่ตั้งใจจะเลือกเพื่อไทยในเขตที่เพื่อไทยไม่ลงสมัคร จะเลือกลงคะแนนให้พรรคอื่น
แต่การเสนอชื่อทูลกระหม่อมฯ ก็ทำให้ชื่อ ทษช อยู่ในความสนใจแซงหน้าพรรคอื่นไปหมด
(แล้วก็มาพีคอีกทีตอนโดนยุบ โถววว)

<script type="text/javascript" src="https://ssl.gstatic.com/trends_nrtr/1754_RC01/embed_loader.js"></script> <script type="text/javascript"> trends.embed.renderExploreWidget("TIMESERIES", {"comparisonItem":[{"keyword":"ไทย รักษา ชาติ","geo":"TH","time":"2018-10-10 2019-03-10"},{"keyword":"อนาคต ใหม่","geo":"TH","time":"2018-10-10 2019-03-10"}],"category":0,"property":""}, {"exploreQuery":"date=2018-10-10%202019-03-10&geo=TH&q=%E0%B9%84%E0%B8%97%E0%B8%A2%20%E0%B8%A3%E0%B8%B1%E0%B8%81%E0%B8%A9%E0%B8%B2%20%E0%B8%8A%E0%B8%B2%E0%B8%95%E0%B8%B4,%E0%B8%AD%E0%B8%99%E0%B8%B2%E0%B8%84%E0%B8%95%20%E0%B9%83%E0%B8%AB%E0%B8%A1%E0%B9%88","guestPath":"https://trends.google.co.th:443/trends/embed/"}); </script>

นอกจากนั้นแล้ว การที่ ทษช ส่งชื่อไม่ครบทุกเขต คือส่งแค่ครึ่งหนึ่งของเขตเลือกตั้งทั้งหมด
ทำให้มีโอกาสน้อยมากที่พรรคจะได้เป็นแกนนำจัดตั้งรัฐบาล
หมายความว่า พรรคสามารถอ้างประเพณีว่าจะสนับสนุนแคนดิเดตของพรรคที่ได้คะแนนสูงสุด ซึ่งพรรคก็คงอยากให้เป็น
หญิงหน่อย / ชัชชาติ อยู่แล้ว แบบนี้ ทูลกระหม่อมฯ ก็สามารถถอนตัวได้อย่างสง่างาม ไม่มีภาระผูกพันว่าต้องเป็น ส.ส.
หรือแม้แต่สมาชิกพรรค เป็นการใช้งานกติกา "นายกฯ คนนอก" ได้อย่างแยบยล

อย่างที่บอก โคตรจีเนียส!

แต่พอมีพระราชโองการออกมาปรามไม่ให้ทูลกระหม่อมฯ ลงสมัคร ก็ต้องบอกว่า ชักจะไม่จีเนียสซะแล้วสิ

## วางแผนในกรณีถูกยุบพรรคไว้แล้ว?



## เพิ่มจำนวนเขต

ข่าวหนึ่งเกี่ยวกับ ทษช ที่ไม่ได้ถูกพูดถึงนัก เพราะแทรกอยู่ระหว่างสองข่าวใหญ่อย่างการเสนอชื่อและพระราชโองการ
ก็คือการที่ พรรคได้[เพิ่มจำนวนผู้สมัครแบบแบ่งเขต จาก 122 เป็น 175 คน](https://www.khaosod.co.th/election-2019/news_2187277)
