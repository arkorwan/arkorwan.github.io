---
layout: post
title: "ไทยรักษาชาติ: ทั้งหมดนี้เป็นไปตามแผน งั้นเรอะ"
tags: [election-62]
embed_twitter: true
frappecharts: true
---

พรรคไทยรักษาชาติ ถึงจะเป็นพรรคหน้าใหม่แต่ก็เรียกเสียงฮือฮาได้ตลอดอายุ 4 เดือน ตั้งแต่การก่อตั้ง เสนอชื่อนายกรัฐมนตรี
กระทั่งถูกตัดสินยุบพรรค ประเด็นว่าการยุบพรรคนั้นเหมาะสมแล้วหรือไม่เป็นเรื่องที่... controversial เอาเรื่องอยู่
แต่เราจะไม่ไปแตะตรงนั้น มาดูกันที่ปฏิกิริยาหลังยุบดีกว่า ซึ่งมีบางเสียงบอกว่า ทั้งหมดนี้เนี่ย เฮียแม้ววางแผนไว้หมดแล้ว

<blockquote class="twitter-tweet tw-align-center" data-lang="en"><p lang="th" dir="ltr">นี่คิดเหมือนกันเลย</p>&mdash; เซเลบหม่อมสามหยอย® \7 #futurista (@toyubomm) <a href="https://twitter.com/toyubomm/status/1104589381199773697?ref_src=twsrc%5Etfw">March 10, 2019</a></blockquote>

เฮ้ย นี่มันจะเทพเกินไปละมั้งงงง!

![](/images/keikaku.jpg#center)
*ยางามิ ไลท์ ชอบสิ่งนี้*

เราจะลองมาดูความเป็นไปได้ของ scenario นี้กัน นี่มันเป็นไปตามแผนหรือแค่ปลอบใจตัวเอง

## ทษช ในบทบาท "พรรค B" เพื่อเอาชนะระบบเลือกตั้ง

เราได้[วิเคราะห์กันไปแล้ว](/divide-the-party/)ว่า วิธีการเอาชนะระบบเลือกตั้งแบบจัดสรรปันส่วนผสมนี้
ก็คือการแตกพรรคออกมาเป็น 2 พรรค (หรือมากกว่า) โดยให้พรรคหนึ่งลงในเขตที่คาดว่าจะชนะเพื่อเก็บคะแนนแบบเขต
และอีกพรรคหนึ่งลงในเขตที่คาดว่าจะแพ้เพื่อเก็บคะแนนแบบ party list เราตรวจสอบแนวคิดนี้ได้
โดยดูแนวทางการส่งผู้สมัครของพรรคเพื่อไทยกับไทยรักษาชาติ ซึ่งถ้าบทบาทนี้เป็นจริง เราจะเห็นว่า
1. ผู้สมัครสองพรรคมีการแบ่งพื้นที่เพื่อไม่ให้ทับซ้อนกัน
1. การแบ่งแยกพื้นที่กันนั้น แบ่งตามโอกาสที่จะชนะในเขตนั้นๆ

จากข่าวที่ออกมานับตั้งแต่เริ่มก่อตั้งพรรค ก็มีการวิเคราะห์กันมาโดยตลอดว่า ทษช ถูกตั้งมาเพื่อเล่นบท "พรรค B"
เพื่อเก็บคะแนน party list ให้พรรคเพื่อไทยโดยเฉพาะ ซึ่งเดี๋ยวเราจะมาดูกันอีกทีว่าเป็นจริงตามนั้นหรือไม่

## พลุแตก

ความพีคมันเริ่มก็ตอนที่ ทษช เสนอชื่อทูลกระหม่อมหญิงอุบลรัตนฯ เป็นแคนดิเดตนายกรัฐมนตรี

นี่เป็นหมากที่อยู่เหนือความคาดหมายของใครๆ ก่อนจะมีข่าวหลุดมาผมว่าคงไม่มีใครที่กล้าแม้แต่จะคิดว่ามันเป็นไปได้
จังหวะเวลาตอนนั้น (หลังเปิดตัวอย่างเป็นทางการ และก่อนจะโดนระงับ) ผมมองว่านี่มันเป็นหมากที่โคตรจีเนียสเลยนะ

อย่างแรก ถึงแม้ว่าพรรคไทยรักษาชาติจะเป็นพรรคเครือข่ายของเพื่อไทยอย่างชัดเจน แต่สำหรับ "แฟนขาจร" ที่ไม่ได้ติดตามใกล้ชิด
ชื่อของพรรค ทษช ยังค่อนข้างใหม่ (ถึงชื่อย่อจะพุ่งไปที่ทักษิณซะขนาดนี้ก็เหอะ)
สำหรับกลุ่มแฟนขาจรเหล่านี้ที่เดิมตั้งใจจะเลือกเพื่อไทย แต่เพื่อไทยดันไม่ลงสมัครในเขตของเค้า ก็คงไม่แปลกนักถ้าจะเปลี่ยนไปลงคะแนนให้พรรคอื่น --
แต่การเสนอชื่อทูลกระหม่อมฯ ก็ทำให้ชื่อ ทษช อยู่ในความสนใจแซงหน้าพรรคอื่นไปหมด
แม้แต่พรรคที่จัดว่าฮอตฮิตในโลกออนไลน์อย่างอนาคตใหม่ก็ยังเทียบไม่ติด
(แล้วก็มาพีคอีกทีตอนโดนยุบ โถววว)

<script type="text/javascript" src="https://ssl.gstatic.com/trends_nrtr/1754_RC01/embed_loader.js"></script> <script type="text/javascript"> trends.embed.renderExploreWidget("TIMESERIES", {"comparisonItem":[{"keyword":"ไทย รักษา ชาติ","geo":"TH","time":"2018-10-10 2019-03-10"},{"keyword":"อนาคต ใหม่","geo":"TH","time":"2018-10-10 2019-03-10"}],"category":0,"property":""}, {"exploreQuery":"date=2018-10-10%202019-03-10&geo=TH&q=%E0%B9%84%E0%B8%97%E0%B8%A2%20%E0%B8%A3%E0%B8%B1%E0%B8%81%E0%B8%A9%E0%B8%B2%20%E0%B8%8A%E0%B8%B2%E0%B8%95%E0%B8%B4,%E0%B8%AD%E0%B8%99%E0%B8%B2%E0%B8%84%E0%B8%95%20%E0%B9%83%E0%B8%AB%E0%B8%A1%E0%B9%88","guestPath":"https://trends.google.co.th:443/trends/embed/"}); </script>

นอกจากนั้นแล้ว การที่ ทษช ส่งชื่อไม่ครบทุกเขต คือส่งแค่ครึ่งหนึ่งของเขตเลือกตั้งทั้งหมด
ทำให้มีโอกาสน้อยมากที่พรรคจะได้เป็นแกนนำจัดตั้งรัฐบาล
หมายความว่า พรรคสามารถอ้างประเพณีว่าจะสนับสนุนแคนดิเดตของพรรคที่ได้คะแนนสูงสุด ซึ่งพรรคก็คงอยากให้เป็น
หญิงหน่อย / ชัชชาติ อยู่แล้ว แบบนี้ ทูลกระหม่อมฯ ก็สามารถถอนตัวได้อย่างสง่างาม ไม่มีภาระผูกพันว่าต้องเป็น ส.ส.
หรือแม้แต่สมาชิกพรรค เป็นความแยบยลในการย้อนเกล็ด ใช้งานกติกา "นายกฯ คนนอก" ที่ใส่มาเพื่อปูทางให้บิ๊กตู่กลับเข้ามาอีกครั้ง
กลับมาเล่นงานฝ่าย พปชร เสียเอง

อย่างที่บอก โคตรจีเนียส!

แต่พอมีพระราชโองการออกมาปรามไม่ให้ทูลกระหม่อมฯ ลงสมัคร ก็ต้องบอกว่า ชักจะไม่จีเนียสซะแล้วสิ

## เป็นไปตามแผน หรือ improvise กันหน้างาน?

บางทีอาจจะเป็นอย่างที่ทวีตข้างบนว่า คือความเสี่ยงในการถูกยุบพรรค ก็เป็นเดิมพันที่คำนวณไว้แล้ว
เป็นความเสี่ยงที่ประเมินแล้วว่ายอมรับได้ คือถึงจะโดนยุบพรรค โดนตัดสิทธิ์ทางการเมือง อย่างน้อยก็เอามาใช้เล่นบท
martyr ให้เห็นถึงความไม่แฟร์ของระบบได้ อะไรทำนองนี้

แต่ผมคิดว่า การถูกยุบพรรคนี่เป็นสิ่งที่แม้วคิดไม่ถึงซะมากกว่า นอกจากนั้น การเสนอชื่อทูลกระหม่อมฯ ก็น่าเกิดขึ้นอย่างฉุกละหุกเช่นกัน

## ทษช เล่นบทพรรค B จริงหรือไม่

มาเริ่มกันที่ประเด็นที่ค้างเอาไว้ ก็คือดูว่า *การส่งผู้สมัคร ส.ส. เขต ของ ทษช สอดคล้องกับการเป็นพรรค B
ให้เพื่อไทยหรือไม่* ซึ่งเราได้เงื่อนไขมาแล้วว่า ถ้าสมมติฐานนี้เป็นจริง เราจะเห็นการแบ่งกันลงเลือกตั้งไม่ให้ทับซ้อนกัน
และพรรคหลักจะเน้นลงในเขตที่คาดว่าจะชนะ ส่วนพรรครองก็เน้นลงในเขตทีคาดว่าจะแพ้

ผมใช้รายชื่อผู้สมัครจาก [elect.in.th](https://elect.in.th/candidates/) และประเมินเขตที่เพื่อไทยน่าจะชนะแบบหยาบๆ
จาก[ผลการเลือกตั้งแบบ party list จากปี '54](https://data.go.th/DatasetDetail.aspx?id=5f27a093-15cb-416f-a9e0-45ae87a61a19)
โดย assume ว่า จังหวัดไหนที่เพื่อไทยชนะ เพื่อไทยก็น่าจะชนะทุกเขตในจังหวัดนั้นด้วย[^1]
แต่ถ้าจังหวัดไหนมีคะแนนของพรรคอันดับ 1-2 ห่างกันไม่เกิน 10% (ของผู้ชนะ)
จะถือว่า สูสีกันเกินไป ไม่นับเป็นผลแพ้ชนะ

มาดูตัวเลขชุดแรก: มีการแบ่งเขตไม่ให้ทับซ้อนกันจริงหรือไม่

{% include_relative tsn-party/split_chart.html chart_name="pt_tsn_split_overall_v2" labels="['เพื่อไทย', 'ส่งทั้งคู่', 'ทษช']" data="[174, 76, 100]" %}

ผลคือ ทั้งเพื่อไทยและ ทษช ต่างก็ส่งผู้สมัครไม่ครบทุกเขต **แต่ถ้าคิดทั้งสองพรรครวมกันแล้ว ทั้ง 350 เขต จะมีผู้สมัครจาก 2 พรรคนี้อย่างน้อย 1 คนเสมอ**
ซึ่งก็ชัดเจนว่ามีการวางแผนแบ่งกันมาแล้ว แต่เขตที่ทับซ้อนกันถึง 76 เขต จาก 350 (หรือประมาณ 20%)
ก็ถือว่าเยอะทีเดียว การส่งผู้สมัครทับซ้อนกันมีความเสี่ยงค่อนข้างสูง คือถ้าบริหารได้ดี พรรครองก็จะเก็บคะแนน party list
ได้เพื่ม โดยที่พรรคหลักยังเก็บที่นั่งแบบเขตได้ แต่ถ้าพลาดแบ่งคะแนนมามากจนเกินไป จนทำให้พรรคหลักไม่ชนะในเขต ก็จะเสียหาย
(รวมถึงกรณีที่พรรครองแซงชนะซะเองด้วย -- ข้อสำคัญที่สุดของ strategy แบ่งพรรค คือพรรคหลักต้องมี wasted votes ให้น้อยที่สุด)

ทีนี้มาดูเขตที่แต่ละพรรคส่งผู้สมัคร จำแนกตาม "ความน่าจะชนะ" (winnability?)

{% include_relative tsn-party/split_chart.html chart_name="pt_split_winnability" labels="['น่าจะชนะ','สูสี','น่าจะแพ้']" data="[191, 29, 30]" %}
{% include_relative tsn-party/split_chart.html chart_name="tsn_split_winnability_v2" labels="['น่าจะชนะ','สูสี','น่าจะแพ้']" data="[78, 20, 78]" %}

เราเห็นแนวทางชัดเจนว่า **เพื่อไทยเน้นส่งผู้สมัครในเขตที่น่าจะชนะจริงๆ** ตามที่เราคาด แต่ ทษช กลับส่งทั้งในเขตที่น่าจะชนะและน่าจะแพ้
อย่างละเท่าๆ กัน ซึ่งเป็นเรื่องน่าแปลกใจ อย่างที่บอกไว้ข้างบนว่ามันมีความเสี่ยงสูง

*หรือว่าจริงๆ แล้ว เฮียแม้วไม่ได้ใช้กลยุทธ์นี้?*

## การส่งผู้สมัครเพิ่มของ ทษช

จริงๆ แล้วเรื่องนี้ต้องย้อนไปดูเหตุการณ์ในวันที่ 8 กุมภาฯ ซึ่งนอกจากจะมีข่าวใหญ่ทั้งการเสนอชื่อทูลกระหม่อมฯ
และพระราชโองการ แต่ก็มีอีกข่าวหนึ่งเกี่ยวกับ ทษช ที่ไม่ได้ถูกพูดถึงนัก เพราะถูกกลบด้วยสองข่าวใหญ่ในวันเดียวกันไปหมด
ก็คือการที่ พรรคได้[ส่งผู้สมัครแบบแบ่งเขตเพิ่มขึ้นอีก 53 คน](https://www.khaosod.co.th/election-2019/news_2187277)ในเส้นตายวันสุดท้ายนี้เอง

ถ้าเราหักลบผู้สมัคร 53 คนนี้ออกไป เขตที่ทับซ้อนกัน จะเหลือตามกราฟนี้

{% include_relative tsn-party/split_chart.html chart_name="pt_tsn_split_overall_v1" labels="['เพื่อไทย', 'ส่งทั้งคู่', 'ทษช']" data="[227, 23, 100]" %}

และเขตที่ ทษช ส่งผู้สมัคร ก็จะจำแนกได้แบบนี้

{% include_relative tsn-party/split_chart.html chart_name="tsn_split_winnability_v1" labels="['น่าจะชนะ','สูสี','น่าจะแพ้']" data="[27, 18, 78]" %}

คราวนี้เห็นได้ชัดเลยว่า ทีแรก ทษช ก็เล่นตามกลยุทธ์แบ่งพรรคตรงตามสคริปต์เป๊ะๆ คือเน้นส่งผู้สมัครในเขตที่คาดว่าน่าจะแพ้เป็นหลัก
และเขตที่ทับซ้อนกับพรรคหลักก็มีไม่มาก คือแค่ 23 เขต หรือ 6.5% เท่านั้นเอง แต่ทันทีที่ประกาศชื่อแคนดิเดตนายกฯ
ก็มีการเปลี่ยน strategy การส่งผู้สมัครไปด้วย ซึ่งน่าจะตีความได้ว่า มีการประเมินมาแล้วว่าคะแนนที่จะได้เพิ่มจากทูลกระหม่อมฯ
คุ้มค่าพอที่จะแลกด้วยการยอมทิ้งกลยุทธ์ที่วางมาแต่ต้น ดังนั้นจึงส่งผู้สมัคร ทษช ไปเพิ่มในเขตที่คาดว่าจะชนะเพื่อเก็บคะแนนส่วนนี้

ถ้าการเสนอชื่อทูลกระหม่อมฯ เป็นแผนการที่วางไว้แต่แรก ก็ไม่มีเหตุผลอะไรที่ ทษช จะส่งผู้สมัครตามกลยุทธ์เดิม
แล้วค่อยมาเปลี่ยนเอาทีหลังแบบนี้ คือการ "อุบไต๋" มาเปิดเผยแคนดิเดตเอาในวันสุดท้ายของการสมัคร เราพอจะ rationalize ได้ว่า
เพื่อให้ฝ่ายตรงข้าม stunned จนไม่มีเวลาโต้ตอบ อะไรทำนองนี้ แต่เหตุผลนี้ไม่น่าจะขยายมาใช้กับผู้สมัคร ส.ส. ได้
คำอธิบายที่มีเหตุผลกว่า คือ **การตัดสินใจส่งชื่อทูลกระหม่อมฯ มันเกิดขึ้นหลังจาก ทษช ส่งชื่อผู้สมัครลอตแรกไปแล้ว**
ก็คือภายในสัปดาห์นั้นนั่นแหละ

## บัญชีรายชื่อหดหาย

การเสนอชื่อนายกฯ และลงสมัคร ส.ส. มีกำหนดเวลาให้ทั้งหมด 5 วัน การที่ ทษช รอให้ถึงวันสุดท้ายจึงประกาศชื่อแคนดิเดตนายกฯ
จะเพราะสาเหตุอะไรก็ตามแต่ ถ้าคำนึงถึงความเป็นไปได้ว่า นี่จะนำไปสู่การยุบพรรคแล้ว
การเลือกส่งชื่อให้เร็วขึ้นน่าจะเป็นผลดีมากกว่า

คือถ้าเราลำดับเหตุการณ์ดู ทุกอย่างมันเกิดขึ้นเร็วมาก ประกาศชื่อทูลกระหม่อมฯ เช้าวันศุกร์
ตอนบ่าย [ไพบูลย์ นิติตะวัน ไปร้องเรียนให้ กกต ไม่รับรอง](https://www.bbc.com/thai/thailand-47168869)
ซึ่งเป็นการพูดถึง "ความผิด" จากการเสนอชื่อทูลกระหม่อมฯ เป็นครั้งแรกๆ
พอตอนดึกก็มีพระราชโองการ เข้าวันจันทร์ก็เริ่มกระบวนการยุบพรรคกันแล้ว

ถ้าว่ากันตรงๆ พอเริ่มพูดถึงการยุบพรรค เราก็พอจะเห็นมาแต่ไกลแล้วว่า แบบนี้คงโดนยุบค่อนข้างแน่
ลองสมมติดูว่า ถ้าการเสนอชื่อเกิดขึ้นเร็วกว่านี้ซัก 2-3 วัน เราก็น่าจะเริ่มพูดถึงการยุบพรรคก่อนหมดวันศุกร์
มันก็จะมีเวลาให้ขยับตัวทำอะไรได้บ้าง อย่างเช่น ไหนๆ จะไม่ใช้แผนเดิมแล้ว เพื่อไทยก็อาจจะเปลี่ยนใจมาส่งผู้สมัครเพื่มเพื่อเก็บคะแนน party list บ้าง
เพราะในสถานการณ์ปัจจุบันนี้ **เพื่อไทยน่าจะได้ party list น้อยมากๆ** (แล้วเพื่อไทยก็อาจจะโทษว่าเป็นความผิดของระบบเลือกตั้ง
แต่ที่จริงมันเป็นไปตามกลยุทธ์เดิมอยู่แล้ว รู้ทันหรอกน่า)
ถึงแม้ว่าเพื่อไทยยังมีพรรคในเครือข่ายอื่นๆ อีก (จตุพร, วันนอร์) แต่ความรับรู้ของพรรคเหล่านี้ยังเป็นรองพรรคอื่นใน "ซีกข้าง" เดียวกัน
อย่างอนาคตใหม่หรือเสรีรวมไทยอยู่มาก คะแนนจาก ทษช น่าจะย้ายมาลงที่พรรคเหล่านี้ซะมากกว่า

กลายเป็นว่าจากแผนขั้นเทพ ไปๆ มาๆ จะขาดทุนเอาซะงั้น ก็เป็นเพราะว่าคาดไม่ถึงว่าจะโดนยุบนั่นแหละ

## สรุป

![](/images/not-as-planned.jpg#center)

สรุปคือ ผมไม่เชื่อว่านี่จะเป็นแผนที่วางไว้ตั้งแต่แรก การตัดสินใจส่งชื่อทูลกระหม่อมฯ เป็นแคนดิเดตนายกฯ น่าจะเกิดขึ้นอย่างฉุกละหุก
และทำให้แผนที่วางมาแต่แรกต้องปรับใหม่ทั้งหมด โดยไม่ได้คิดถึงว่าจะโดนยุบพรรคด้วย ตอนนี้ก็แค่ improvise
เล่นตามไพ่ที่เหลือในมือไปเท่านั้น (ส่วนจะได้ผลดีหรือไม่ดีกว่าแผนตอนแรกที่วางไว้ยังไง ก็เป็นอีกเรื่องหนึ่งไม่เกี่ยวกัน)

ถึงจะเป็นแม้วก็ไม่ได้เมพขนาดนั้นหรอก แหม่

---

#### Notes

[^1]: ความจริงอยากจะใช้ผลแบบเขตมากกว่า แต่ทั้งจำนวนและขอบเขตของเขตเลือกตั้งก็เปลี่ยนแปลงไปเยอะ เพราะฉะนั้นใช้ party list มาคำนวณมันก็ง่ายดี
